bytes: 998
นโยบายขึ้นค่าแรงขั้นต่ำ450บาทซึ่งพรรคก้าวไกล(ก.ก.)ประกาศว่าจะทำทันทีหลังจัดตั้งรัฐบาลสำเร็จไม่ใช่ครั้งแรกที่จะเป็นการปรับขึ้นค่าแรงขั้นต่ำแบบก้าวกระโดดหากย้อนหลังไปเมื่อกว่า10ปีที่แล้วการขึ้นค่าแรงแบบก้าวกระโดดเช่นนี้ดำเนินนโยบายสำเร็จมาแล้วในสมัยรัฐบาลน.ส.ยิ่งลักษณ์ชินวัตร
ค่าแรงขึ้นต่ำสมัยรัฐบาลน.ส.ยิ่งลักษณ์ที่ปรับขึ้นเป็น300บาทเป็นการปรับขึ้นราว ๆ60%ขณะที่การขึ้นค่าแรงของพรรคก้าวไกลเป็น450บาทหากทำได้สำเร็จจริงจะเป็นการปรับขึ้นราว ๆ30%ทว่าก่อนที่นโยบายดังกล่าวนี้จะผลักดันจนบังคับใช้ได้ต้องผ่านอีกหลายขั้นตอนและกระบวนการต่อรองจากผู้มีส่วนได้ส่วนเสียที่เกี่ยวข้อง
บีบีซีไทยชวนสำรวจเส้นทางการขึ้นค่าจ้างขั้นต่ำ300บาทในอดีตที่ผ่านมาผลกระทบจากนโยบายทั้งบวกและลบและการวิเคราะห์จากนักเศรษฐศาสตร์ว่าการขึ้นค่าจ้างขั้นต่ำตามตัวเลขที่พรรคก้าวไกลประกาศมามีปัจจัยเรื่องใดเกี่ยวข้องบ้าง
สมัยรัฐบาลยิ่งลักษณ์8เดือนขึ้นค่าแรง300บาทได้ใน7จังหวัดนำร่อง
รัฐบาลน.ส.ยิ่งลักษณ์เริ่มปฏิบัติหน้าที่หลังได้รับการโปรดเกล้าฯคณะรัฐมนตรีในวันที่9ส.ค.2554รัฐบาลในเวลานั้นแม้เป็นรัฐบาลผสมแต่พรรคเพื่อไทยได้ที่นั่งส.ส.สูง


bytes: 996
ถึง265เสียงจึงทำให้เก้าอี้รัฐมนตรีว่าการกระทรวงแทบทั้งหมดเป็นของเพื่อไทยรวมทั้งกระทรวงแรงงาน
การขับเคลื่อนนโยบายขึ้นค่าจ้างขั้นต่ำเริ่มปรากฏเป็นรูปธรรมหลังจากรัฐบาลทำหน้าที่ประมาณ3เดือนเมื่อคณะกรรมการค่าจ้างหรือคณะกรรมการไตรภาคีซึ่งประกอบไปด้วยรัฐตัวแทนนายจ้างและตัวแทนลูกจ้างมีมติเห็นชอบปรับขึ้นค่าจ้างขั้นต่ำ300บาทในวันที่17ต.ค.2554โดยเป็นการปรับขึ้น2ครั้งได้แก่
ครั้งที่1วันที่1เม.ย.2555ขึ้นค่าจ้างขั้นต่ำเป็น300บาทใน7จังหวัดนำร่องได้แก่กรุงเทพมหานครนครปฐมนนทบุรีปทุมธานีสมุทรปราการสมุทรสาครและภูเก็ตและปรับค่าจ้างทุกจังหวัดขึ้น39.5%เป็น222-273บาท
ครั้งที่2วันที่1ม.ค.2556ขึ้นค่าจ้างขั้นต่ำเป็น300บาทในอีก70จังหวัดที่เหลือรวมเป็น77จังหวัด
การประกาศขึ้นค่าแรง300บาทในครั้งนั้นเป็นการปรับทุกพื้นที่เท่ากันซึ่งต่างจากอัตราค่าแรงในปัจจุบันที่มีการปรับขึ้นแตกต่างกันแต่ละกลุ่มจังหวัดโดยอ้างอิงค่าครองชีพ
ชุดแพ็กเกจนโยบายที่มากับการขึ้นค่าแรง
หลังจากมติของคณะกรรมการค่าจ้างเห็นชอบการขึ้นค่าจ้างแล้วรัฐบาลก็ต้องนำเรื่องนี้เข้าที่ประชุมคณะรัฐมนตรีเพื่อเห็นชอบ
ระหว่างนี้เป็นช่วงที่ผู้มีส่วนได้ส่วนเสีย


bytes: 995
อย่างนายจ้างลูกจ้างได้เข้ามามีส่วนในกระบวนการต่อรองโดยเฉพาะมาตรการเยียวยาบรรเทาผลกระทบต่อนายจ้างผู้ประกอบการ
หากย้อนไปดูมาตรการเยียวยาต่าง ๆในสมัยรัฐบาลน.ส.ยิ่งลักษณ์พบว่ามีการต่อรองในทุกช่วงของการดำเนินนโยบายดังปรากฏในช่วง1-2เดือนก่อนการขึ้นค่าจ้างรอบสองที่มีผลวันที่1ม.ค.2556
ในช่วงดังกล่าวภาคเอกชนยังคงมีการต่อรองให้ขยายเวลามาตรการต่าง ๆออกไปได้แก่การลดภาษีนิติบุคคลจาก30%เหลือ23%ในปี2555การลดส่งเงินสมทบประกันสังคมการนำค่าใช้จ่ายในการปรับเพิ่มค่าจ้างมาหักค่าใช้จ่ายได้1.5เท่าของส่วนต่างค่าจ้างโดยในเวลาต่อมาคณะรัฐมนตรีก็เห็นชอบขยายเวลามาตรการออกไปอีก1ปีเพื่อรองรับการขึ้นค่าแรงทั่วประเทศ77จังหวัด(มติครม.20พ.ย.2555)
นอกจากนี้ยังปรากฏข้อเสนอเพิ่มเติมจากคณะกรรมการร่วมภาคเอกชน3สถาบัน(กกร.)ในช่วงนั้นเช่นการขอให้มีมาตรการคืนภาษีมูลค่าเพิ่ม7%ให้กับผู้ประกอบการธุรกิจขนาดกลางและขนาดเล็กหรือเอสเอ็มอี(SMEs)ทันที3ปีเพื่อลดต้นทุนค่าใช้จ่ายที่เป็นเงินสดลดภาษีที่ดินภาษีบำรุงท้องที่ภาษีโรงเรือน50%เป็นเวลา3ปีเป็นต้น
เปิดงานวิจัยผลกระทบทางบวกและลบจากการขึ้นค่าแรง300บาท
รายงานการวิเคราะห์"ค่าแรงขั้นต่ำ


bytes: 998
บทเรียนจากนโยบาย300บาท"ของดิลกะลัทธพิพัฒน์นักเศรษฐศาสตร์จากธนาคารโลกระบุว่าการปรับขึ้นค่าจ้างขั้นต่ำ300บาทซึ่งเป็นการปรับอัตราที่แท้จริงตามเงินเฟ้อสามารถลดความเหลื่อมล้ำของโครงสร้างค่าจ้างได้ค่อนข้างมากผลประโยชน์ส่วนใหญ่ตกอยู่กับแรงงานที่มีรายได้ต่ำแต่ขณะเดียวกันนายจ้างยังต้องเพิ่มค่าจ้างให้กับแรงงานที่มีรายได้สูงขึ้นไปด้วย
การศึกษานี้สอดคล้องกับผลการศึกษาของสถาบันวิจัยเพื่อการพัฒนาประเทศ(ทีดีอาร์ไอ)ที่พบว่าแรงงานที่ได้รับประโยชน์โดยตรงทันทีมีจำนวน3.2ล้านคน
แต่แม้ว่าจะเป็นประโยชน์ต่อกลุ่มแรงงานจำนวนมากแต่ก็พบว่าการขึ้นค่าแรง300บาทสร้างผลกระทบทางลบต่อแรงงานบางกลุ่มด้วย
งานศึกษาของดิลกะชี้ว่ากลุ่มแรงงานหนุ่มสาวที่มีทักษะต่ำเป็นกลุ่มที่ได้รับผลกระทบในทางลบจากนโยบายนี้มากที่สุดเพราะผลจากนโยบายทำให้มีการลดการจ้างงานแรงงานกลุ่มนี้ลงโดยเฉพาะในธุรกิจเอสเอ็มอีและกิจการขนาดใหญ่ซึ่งจ้างแรงงานทักษะต่ำลดลงอย่างมาก
ส่วนผลกระทบต่อผู้ประกอบการดิลกะชี้ว่า“การปรับขึ้นของอัตราค่าจ้างขั้นต่ำอย่างมากและฉับพลันจึงกระทบต้นทุนการผลิตของกิจการเอกชนอย่างมีนัยสำคัญ”
การจ้างงานโดยรวมในกิจการขนาดย่อมและเอสเอ็มอี


bytes: 997
ได้รับผลกระทบอย่างมากจากนโยบายนี้แต่ในทางกลับกันผลของนโยบายกลับทำให้มีการจ้างงานโดยรวมเพิ่มขึ้นในธุรกิจขนาดใหญ่ซึ่งอาจสะท้อนถึงความสามารถของธุรกิจขนาดใหญ่ในการจ่ายค่าแรงในอัตราที่สูงกว่าตลาดและการขาดแคลนแรงงานในช่วงก่อนมีการบังคับใช้นโยบายค่าแรงขั้นต่ำ300บาท
นอกจากนี้ในงานศึกษาของยงยุทธแฉล้มวงษ์นักวิชาการทีดีอาร์ไอยังพบด้วยว่าในปี2558หรือหลังมีนโยบายขึ้นค่าจ้าง300บาทไป2-3ปีในภาพรวมยังมีแรงงานทั่วประเทศไม่ได้รับค่าจ้างขั้นต่ำ2.11ล้านคนหรือ14.8%โดยส่วนใหญ่เป็นแรงงานที่ทำงานอยู่ในสถานประกอบการที่มีคนทำงานไม่เกิน50คนและพบมากที่สุดในสถานประกอบการขนาดเล็กที่มีลูกจ้างไม่เกิน9คน
ส่วนการประเมินว่าการขึ้นค่าแรง300บาทจะส่งผลให้ราคาสินค้าและบริการสูงขึ้นและผลักดันให้เกิดภาวะเงินเฟ้อสูงขึ้นนั้นกลับไม่เกิดขึ้น
ดร.สันติธารเสถียรไทยนักเศรษฐศาสตร์และผู้บริหารของกลุ่มบริษัทด้านเทคโนโลยีSeaGroupชี้ว่าการขึ้นค่าแรงในปี2555-2556เกิดขึ้นในช่วงที่สภาวะเศรษฐกิจไม่ได้เข้มแข็งนักธุรกิจต่าง ๆจึงไม่สามารถส่งผ่านต้นทุนที่สูงขึ้นไปยังผู้บริโภคได้ส่งผลให้เงินเฟ้อไม่ได้เพิ่มขึ้นมากอย่างที่หลายคนคาดและภาคธุรกิจต้อง


bytes: 1000
ปรับตัวโดยการลดการจ้างงานเพื่อลดต้นทุนลงหรือยอมมีกำไรลดลงแทน
สภาวะทางเศรษฐกิจในปีที่ขึ้นค่าจ้างขั้นต่ำ300บาทVS450บาท
สภาวะทางเศรษฐกิจนับเป็นปัจจัยที่ส่งผลต่อการดำเนินโนบายขึ้นค่าจ้างขั้นต่ำเช่นกันซึ่งดร.เกียรติอนันต์ล้วนแก้วอาจารย์ประจำคณะเศรษฐศาสตร์มหาวิทยาลัยธรรมศาสตร์บอกกับบีบีซีไทยว่าในช่วงปี2554-2556กับปี2566มีความแตกต่างกัน
ดร.เกียรติอนันต์อธิบายว่าในช่วงการดำเนินนโยบายสมัยรัฐบาลน.ส.ยิ่งลักษณ์ข้อมูลจากหลายแหล่งชี้ไปทางเดียวกันว่าเป็นช่วงที่เศรษฐกิจโตต่อเนื่องตลอดจนเศรษฐกิจโลกที่ไม่ได้อยู่ในภาวะแย่มากนักการส่งออกของไทยยังไปได้ประกอบกับในช่วงเวลาดังกล่าวไทยยังพึ่งพิงแรงงานข้ามชาติจำนวนมากจากปัญหาขาดแคลนแรงงานในประเทศทำให้การขึ้นค่าแรงเกิดผลกระทบไม่มากซึ่งแตกต่างจากสภาวะทางเศรษฐกิจในปัจจุบัน
"มีกระบวนการปรับตัวของผู้ประกอบการมาระยะหนึ่งประกอบกับตอนนั้นค่าแรงขึ้นช้าและเป็นช่วงที่ค่าครองชีพไม่ได้พุ่งปรี๊ดจึงทำให้ผลกระทบที่เกิดขึ้นถูกกระจายไปในหลายมิติไม่ส่งผลกระทบรุนแรงแล้วการตกงานมีน้อยเนื่องจากการนำหุ่นยนต์สักตัวมาแทนคนมันแพงมากไม่สามารถแทนคนได้เหมือนในปัจจุบัน"ดร.เกียรติอนันต์กล่าว


bytes: 642

กลับมาที่สถานการณ์ปัจจุบันนักวิชาการเศรษฐศาสตร์รายนี้กล่าวว่าแม้ค่าแรงไม่ขึ้นแต่สถานการณ์โควิด-19ก็ทำให้โมเดลการทำธุรกิจเปลี่ยนไปเป็นแบบการใช้คนน้อยลงใช้เทคโนโลยีมากขึ้นเพื่อความคล่องตัวเพื่อการลดต้นทุนเพราะฉะนั้นการขึ้นค่าแรงตอนนี้หากบริหารจัดการไม่ดีผลกระทบจะเยอะกว่าในอดีต
"ผมสนับสนุนให้ขึ้นเพราะว่าตอนนี้ค่าครองชีพไม่พอให้คนอยู่เพียงแต่ว่าจะขึ้นยังไงที่ทำให้ธุรกิจไปด้วยกันได้กับคนทำงานไม่ให้กระทบการจ้างงานแต่จะขึ้นยังไงซึ่งมันมีหลายสูตรที่เป็นไปได้"
นักเศรษฐศาสตร์จากมธ.วิเคราะห์ด้วยว่าการย้ายฐานการลงทุนของต่างชาติออกจากไทยมีความเป็นไปได้หากมีการขึ้นค่าแรงแต่เป็นในลักษณะที่ไปเร่งกระบวนการย้ายฐานการลงทุนที่มีอยู่แล้วให้เร็วกว่าเดิม




